Kmom10 - webbplatsanalys
==================================
Eftersom Sök Under är på väg att få Borstbindarfackets tidning som ny kund har jag valt att analysera fackförbundspressens webbplatser. Jag valde ut de fem största fackförbundens tidningar, det vill säga Kollega (Unionen), Kommunalarbetaren (Kommunal), Dagens Arbete (IF Metall, GS och Pappers), Tidningen Vision (Vision) och Handelsnytt (Handelsanställdas förbund). Lärarnas tidning (Lärarförbundet) borde ha varit med istället för Handelsnytt men eftersom jag själv jobbar med Lärarförbundets tidningar hoppade jag över den.
Tidningen Vision avviker från de övriga tidningarna genom att inte ha en egen webbplats. Tidningen har istället en undersida på moderförbundets webbplats.
##Metod
Jag använder mig av de analysverktyg vi har lärt oss att tillämpa under kursens gång. Det blir ett axplock av element och principer som jag fastnar för när jag studerar webbplatserna. Det kan inte bli en heltäckande genomlysning av varje webbplats. Jag har i första hand tittat på desktop-versionerna men har också med ett stycke om mobilen. Här är skärmdumpar av webbplatsernas förstasidor och videolänkar:</br></br>
[Kollega](https://www.kollega.se/)
[FIGURE src="image/kollega.png?w=400&sharpen" alt="skärmdump av Kollegas webbplats"]
[Kommunalarbetaren](https://ka.se/)
[FIGURE src="image/kommunalarbetaren.png?w=400&sharpen" alt="skärmdump av Kommunalarbetarens webbplats"]
[Dagens Arbete](https://da.se/)
[FIGURE src="image/dagensarbete.png?w=400&sharpen" alt="skärmdump av Dagens Arbetes webbplats"]
[Vision](https://vision.se/Medlem/tidningen-vision/)
[FIGURE src="image/vision.png?w=400&sharpen" alt="skärmdump av Tidningen Visions webbplats"]
[Handelsnytt](https://handelsnytt.se/)
[FIGURE src="image/handelsnytt.png?w=400&sharpen" alt="skärmdump av Handelsnytts webbplats"]
##Färger

Här är färgpaletter från webbplatsernas startsidor.</br></br>
**Kollega:**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #6b266b">
<td style="height: 50px; width: 50px; background-color: #b75a78">
<td style="height: 50px; width: 50px; background-color: #f9e8f6"
<td style="height: 50px; width: 50px; background-color: #3677a1">
<td style="height: 50px; width: 50px; background-color: #40abbf">
<td style="height: 50px; width: 50px; background-color: #70c2db">
<td style="height: 50px; width: 50px; background-color: #e3f7f9">
<td style="height: 50px; width: 50px; background-color: #877a4d">
<td style="height: 50px; width: 50px; background-color: #ddc380">
<td style="height: 50px; width: 50px; background-color: #fff5e8">
<td style="height: 50px; width: 50px; background-color: #efefef">
</tr>
</table>
**Kommunalarbetaren:**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #111111">
<td style="height: 50px; width: 50px; background-color: #23173e">
<td style="height: 50px; width: 50px; background-color: #e00f00">
<td style="height: 50px; width: 50px; background-color: #507a7a">
<td style="height: 50px; width: 50px; background-color: #ddebeb">
<td style="height: 50px; width: 50px; background-color: #f5f7f7">
</tr>
</table>
**Dagens Arbete:**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000"
<td style="height: 50px; width: 50px; background-color: #ee2a43">
<td style="height: 50px; width: 50px; background-color: #cc2233">
<td style="height: 50px; width: 50px; background-color: #fe4b04">
<td style="height: 50px; width: 50px; background-color: #0092b4">
<td style="height: 50px; width: 50px; background-color: #00a4b7">
<td style="height: 50px; width: 50px; background-color: #d5e8f8">
<td style="height: 50px; width: 50px; background-color: #22ad84">
<td style="height: 50px; width: 50px; background-color: #fff273">
<td style="height: 50px; width: 50px; background-color: #e9f273">
<td style="height: 50px; width: 50px; background-color: #efefef">
<td style="height: 50px; width: 50px; background-color: #f0f0f0">
</tr>
</table>
**Vision:**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #210061">
<td style="height: 50px; width: 50px; background-color: #8144AE">
<td style="height: 50px; width: 50px; background-color: #00a68a">
<td style="height: 50px; width: 50px; background-color: #80d3c4">
<td style="height: 50px; width: 50px; background-color: #ffeb66">
<td style="height: 50px; width: 50px; background-color: #A5A5AB">
<td style="height: 50px; width: 50px; background-color: #d1c6bd">
<td style="height: 50px; width: 50px; background-color: #efebe6">
</tr>
</table>
**Handelsnytt:**
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #290029">
<td style="height: 50px; width: 50px; background-color: #29155b">
<td style="height: 50px; width: 50px; background-color: #4f0737">
<td style="height: 50px; width: 50px; background-color: #4b0029">
<td style="height: 50px; width: 50px; background-color: #f9faf5">
</tr>
</table>
Det är slående hur lika webbplatserna är i sin färgsättning. Mitt intryck är att de sneglar ganska mycket på varandra. Samtliga webbplatser har vitt - eller vitt på ljusgrått - som bakgrundsfärg. Rent allmänt verkar det som att tidningar på nätet har svårigheter med att överge den vita bakgrundsfärgen. Papperet har nu över 20 år efter internets genombrott fortfarande en stor påverkan på layouten. Två av LO-tidningarna - Dagens Arbete och Kommunalarbetaren - framhäver arbetarrörelsens röda färg medan de två TCO-tidningarna Kollega och Vision skyr det röda som pesten. Det är uppenbart att de senare inte vill förknippas med vänsterpolitik. Den tredje LO-tidningen Handelsnytt har en märkligt avskalad färgsättning dominerad av ljusgråvitt med purpurlila accenter. Vid analystillfället tar en stor blå annons - vilka annars inte ingår i analysen - upp en stor del av  Handelsnytts browserfönster från start.</br>
##Typografi
Jag har inte kontrollerat detta, men jag förutsätter att samtliga webbplatser har samma loggor som i tidningen, förutom Vision som inte har någon webbplatslogga alls utan bara reklam för den egna tidningen i headern. Kollega slår verkligen på stort med sin stilrena logga i jätteformat. Det ger ett rätt maffigt intryck men blir nästan för mycket när den följer med i samma storlek genom hela webbplatsen. Alla fem webbplatser har sans-serifer i menyer och rubriker samt serifer i brödtexten. Kommunalarbetaren blandar rubriker med serifer och sans-serifer och rubriker med versaler och gemener om vartannat. Jag har inte lyckats lista ut om det finns någon princip bakom detta. Kollega sticker ut med att ha ett serif-typsnitt a la brödtext i header-menyn. Jag uppfattar det som ett ovanligt grepp men det fungerar väldigt bra i sammanhanget. Det är också snyggt och stilrent av Kollega att ha en serif-rubrik infälld i den stora toppbilden.</br></br>
Understrukna länkar i normalläget förekommer inte. Däremot blir de ofta understrukna vid hovring och klick. Det är dock vanligare att länkarna byter färg vid hovring, i regel till någon blekare variant av normalläget. Någon särskild markering för besökta länkar finns inte.</br></br>
Ett par av tidningarna - särskilt Handelnytt - har påfallande stor text och stort radavstånd. Några av de andra har betydligt mindre storlekar och verkar vilja packa in så mycket som möjligt på lite yta. Det verkar ha varit en trend de senaste åren med stor text och stora mellanrum, men den tiden kanske är förbi. För mycket "luft" kan ge ett lite ytligt uttryck, som om designen går före innehållet.
##Grid
Jag gissar att alla fem webbplatser har en grid-layout, men det är bara Kollega och möjligen Dagens Arbete som utnyttjar gridets möjligheter. Särskilt Kollega ger ett varierat men ändå stilrent och lugnt uttryck när man skrollar neråt. De andra tre är minst sagt torftiga, det gäller särskilt Handelsnytt som har det mesta av sitt material i en enda lång spalt. Grid är djupt förankrat i tidningslayout, och kommer säkert att hänga kvar länge på tidningars webbplatser. Lite förvånansvärt att några av dessa webbplatser gör så lite av det.
##Kontrast
Kollega återigen utmärker sig. Kontrasten mellan den jättestora loggan och den pluttiga menyn i headern gör att menyn trots sin litenhet framträder fint. Kollega har också en mycket stor inledande bild som drar uppmärksamheten till sig. Övriga webbplatser verkar inte så intresserade av kontraster.
##Hierarki
Alla webbplatserna vill framstå som nyhetsförmedlare, och man borde tänka sig att de därför jobbar mycket med hierarkier. Men det normala verkar vara att ha en större nyhetspuff, och sen är det övriga materialet ganska icke-hierarkiskt placerat i en lång följd. Antagligen underlättar det för stressade webbredaktörer att ha det så.
##Responsivitet
Alla webbplatserna fungerar bra responsivt. De har media queries som går in vid olika bredder när man smalnar av fönstret. Antagligen är webbplatserna i huvudsak gjorda "desktop first", mobilversionerna ser ut som just mobilversioner av en desktop-site. Möjligen är Handelsnytt ett undantag. Den ser betydligt bättre ut i mobilläge, och desktopversionen ser lite mobilaktig ut. Min gissning är att den faktiskt är gjord "mobile first", vilket vore mycket spännande. Jag trodde inte att denna bransch redan hade nått ända dit.
##Sammanfattning
Jag har en del insyn och vet därför att de största fackförbunden är mycket resursstarka organisationer, och att de arbetar intensivt med opinionsbildning. Av tradition har fackförbundens tidningar en relativt stor självständighet gentemot sina ägare, men man kan tycka att förbunden ändå borde satsa lite mer på sina tidningars webbplatser. Jag får känslan av att alla fem webbplatserna är hyfsat nyligen omgjorda men de är inte särskilt spännande att besöka. Ingen av dem verka ha ambitionen att vara trendledande.</br></br>
Kollega har helt klart varit intressantast att titta på i denna utvärdering. De har vågat jobba med kontraster och med att skilja stort från smått. Det är intressant att de trots att de uppenbarligen har anlitat riktiga proffs ändå inte har vågat frigöra sig från en traditionell tidningsstruktur. Det är möjligt att tidningsbranschen inte riktigt är där än. Jag vet från egen erfarenhet att de tidningar som försökt göra något annat än tidning på webben inte har blivit särskilt lyckade. Traditionens makt är stor! Tidningarna dras också med konflikten i hur mycket material som ska förbehållas prenumeranter/medlemmar och hur mycket som ska vara fritt tillgängligt. Det är en svårlöst fråga som hanteras olika. Ingen av dessa fem webbplatser har någon särskild inloggning för medlemmar, om det är inte så att Vision erbjuder extramaterial vid inloggning på förbundets webbplats. Frågan kommer fortsätta att hemsöka branschen i många år framöver. </br></br>
Ett lite okonventionellt grepp är att alla de fem webbplatserna verkar lita på att besökaren direkt förstår vad det är för slags webbplats. Genomgående visas mycket lite innehåll i browsern i startläget utöver logga, menyrader och annonser. Det gäller särskilt Handelsnytt som inte visar något innehåll alls - utöver menyknappar och annonsen - för den som inte vill scrolla. Det är möjligt att en stor del av besöken sker via sökmotorer och att man då kommer rakt in i en artikel, vilket minskar behovet av en tydlig startsida. Kollega har ett mycket tydligt sökfält i headern för att hitta artiklar, och det är en markering av webbplatsernas funktion att vara en sökbar databas för ett mycket stort artikelmaterial. I det sammanhanget är det märkligt att tidningen Vision inte har en egen sökfunktion och att man istället måste använda sig av förbundets. Det innebär att journalisternas och kommunikatörernas material blandas hej vilt i sökresultaten. En kanske naturlig utveckling i en tidsepok som blandar samman fakta med opinion och löst tyckande, men det är en tråkig utveckling.   </br></br>
Kollega är helt klart vinnaren i detta "test" med en tydlig och ren layout, och den känns hyfsat fräsch. Sedan kan man tycka vad man vill om den uppseendeväckande loggan. Jag utnämner Dagens Arbete som tvåa knappt före Kommunalarbetaren. Den senare lyckas trots sin enkelhet ge ett ganska rörigt intryck. Tidningen Vision lider helt klart av att vara en del av moderförbundets webbplats. Handelsnytt känns väldigt ostrukturerad och ser i desktop-läget rätt anskrämlig ut, men ser som tidigare nämnts bättre ut i mobilläget.

Färg-TV: TV-kanalernas färgprofil på webben
=======================
Denna rapport analyserar färgsättningen på Sveriges största TV-kanalers webbplatser. Syftet är att ta reda på om kanalernas olika profiler avspeglar sig i deras färgval.

Urval
-----------------------
Enligt branschens gemensamma mätföretag MMS var 2017 års största TV-kanaler SVT1 (25,6%), TV4 (21,5%), SVT2 (6,9%) och Kanal 5 (4,4%). Siffrorna avser tittarandel. Eftersom de båda SVT-kanalerna har en gemensam webbplats väljer jag att analysera svt.se, tv4.se och dplay/kanaler/kanal5.se. Det blir alltså en publicservice-kanal, en bred kommersiell kanal, samt en kommersiell kanal med mer renodlad nöjes- och sportprofil.

Metod
-----------------------
I rapporten utnyttjas Mozillas plug-in ColorZilla för att sammanställa färgerna på webbplatserna. Jag gör sedan en analys utifrån den kunskap som bygger på det jag lärt mig under kursen och tidigare erfarenhet. Avsnittet The Hidden Meaning of Colors i online-boken Web Design - The Complete Reference ger stöd i analysen. Enbart webbplatsernas startsidor ingår i granskningen.

Resultat
-----------------------
Nedan visas skärmdumpar från de tre webbplatserna. Klicka gärna på bilderna för att se en större version.

**SVT:**
[FIGURE src="image/svt.png?w=400"]

**TV4:**
[FIGURE src="image/tv4.png?w=400"]

**Kanal 5:**
[FIGURE src="image/kanal5.png?w=400"]

Följande färger hittades i webbplatsernas element:

**SVT:**

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ebebeb">
<td style="height: 50px; width: 50px; background-color: #e02e3d">
<td style="height: 50px; width: 50px; background-color: #B9232D">
<td style="height: 50px; width: 50px; background-color: #3698CC">
<td style="height: 50px; width: 50px; background-color: #00C800">
<td style="height: 50px; width: 50px; background-color: #404040">
<td style="height: 50px; width: 50px; background-color: #333333">
<td style="height: 50px; width: 50px; background-color: #1B1B1B">
</tr>
</table>

**TV4:**

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #F7F7F7">
<td style="height: 50px; width: 50px; background-color: #EFF0EE">
<td style="height: 50px; width: 50px; background-color: #C3D7D7">
<td style="height: 50px; width: 50px; background-color: #FF3334">
<td style="height: 50px; width: 50px; background-color: #DD0000">
<td style="height: 50px; width: 50px; background-color: #C52128">
<td style="height: 50px; width: 50px; background-color: #604388">
<td style="height: 50px; width: 50px; background-color: #292929">
</tr>
</table>

**Kanal 5:**

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #814061">
<td style="height: 50px; width: 50px; background-color: #3C565A">
<td style="height: 50px; width: 50px; background-color: #191919">
<td style="height: 50px; width: 50px; background-color: #000000">

</tr>
</table>

Analys
-----------------------
Alla tre webbplatserna har vit bakgrundsfärg och använder färger ganska sparsmakat. Man kan anta att det beror på att innehållet domineras av färgrika bilder och videos, och att det därför inte behövs så mycket färger i webbelementen.

Det är slående hur lika SVT:s och TV4:s webbplatser är när det gäller färgsättningen. SVT har de största färgblocken och de är i huvudsak röda. TV4 har länge (sedan starten?) haft rött som sitt signum och känslan är att SVT alltmer har tagit efter. Det gör att webbplatsernas startsidor upplevs som ganska likartade, trots att SVT:s startsida är uttalat inriktad mot nyheter medan TV4 har ett mer varierat innehåll. Det röda är tydligt dominerande på båda webbplatserna, vilket enligt boken Web design frammanar känslor av eld, hetta och aggression med mera.

SVT har diskreta blå och gröna linjer för att vinjettera sport respektive lättsammare material. Vid tidpunkten för stickprovet var allt grönt lika med julprogram, men det är oklart om grönt verkligen betyder jul på SVT. Lite udda i så fall, men det röda är ju upptaget av nyheterna.

Kanal 5 skiljde sig från de övriga två i färgsättningen. Startsidan är fullmatad med videoklipp och det finns inte mycket plats för annat. Den enda färgen som sticker ut är en purpur/lila som används dels på knappen för att registrera sig, och dels för att vinjettera "premium"-material. Purpur används traditionellt för att markera exklusivitet, och det i här fallet blir det nästan övertydligt. Genom att registrera sig blir man en del av den exklusiva skara som får ta del av premiumklippen.

Sammanfattningsvis betonar SVT och TV4 sina nyhetsprofiler med röda färger. Den kommersiella kanalen TV4 tar täten med storebror SVT i släptåg. Kanal 5 som inte bryr sig om nyheter har ett helt annat färgval.

Referenser
-----------------------
https://www.svt.se/

https://www.tv4.se/

https://www.dplay.se/kanaler/kanal5

MMS årsrapport 2017:  
http://mms.se/wp-content/uploads/_dokument/rapporter/tv-tittande/ar/%C3%85rsrapporter/%C3%85rsrapport%202017.pdf

Kapitlet The hidden colors ur Web Design - The complete reference:  
https://www.webdesignref.com/chapters/13/ch13-17.htm

**Denna rapport är författad av Ingvar Lagerlöf.**

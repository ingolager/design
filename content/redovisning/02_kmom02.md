---
---
Redovisning kmom02
=========================
Det blev ännu en vecka med ganska mycket arbete, återigen mer än vad jag väntade mig efter att läst igenom kraven. Ganska mycket tid gick åt dels åt att rätta till tokigheter i stylen som hängde kvar från kmom01, men också för att förstå vad jag höll på med. Videofilmerna var återigen till mycket hjälp, egentligen är det bara att göra likadant som visas men det kräver också att man fattar vad man gör. Jag är fortfarande inte helt bekväm med HTML-strukturen och det kan bli lite si och så med om jag verkligen stylar på rätt nivå. LESS är nog bra, men jag vet inte om jag skrev så mycket specifik less-kod för att verkligen kunna göra en bedömning. Jag tror att man måste jobba mer än en halv vecka för att göra en vettig analys av skillnaderna mellan LESS och CSS. Men det är nog smart att jobba med moduler, det är spretigt nog ändå. Nu är ändå den mesta koden samlad i layout-modulen. Det verkar klokt med en särskild responsiv-modul eftersom den används i speciella lägen.

Make och makefiler har jag ännu svårare att bedöma. Jag installerade och allt fungerade utan problem, vad mer kan man begära? Möjligen att få slippa kompilera efter varje ändring, men det går att leva med. Jag har aldrig jobbat med Make förut och inte med någon annan motsvarighet så det är svårt att jämföra med något annat.

Min plan för design till denna sida var till en början att få den att fungera. Jag hade nog ingen riktig design-plan utan det blev lite ad-hoc. Det är nog därför den har blivit ganska lik det jag gjort tidigare under utbildningen. Jag har försökt att ha lite design-tema på innehållet, men jag vet inte om jag har lyckats så bra med det när det gäller formen. Sidan ser lite gammaldags ut, så det finns en del att göra till kommande kmom. Jag tycker ändå att den fungerar som det ska och allt går tydligt att hitta. Redovisningssidan med länkarna ser fortfarande lite skum ut och det behöver jag ta tag i till kommande kmom. Jag fick till sidan skapligt responsiv till slut. Jag valde också att ta bort hamburgermenyn i desktop helskärm och den kommer fram först när desktop-menyn försvinner.

Mitt TIL för detta kmom var att jag lärde mig hur man gör en webbplats responsiv.

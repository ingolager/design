---
---
Redovisning kmom04
=========================
Jag tycker att skrivredovisningen var lärorik. Den gav en möjlighet att dyka ner i andras arbeten och se vad som pågår. Min känsla är att färgsättning på webben är väldigt trendkänslig och det är tydligt hur mycket två så stora företag som SVT och TV4 sneglar på varandra, och säkerligen på andra i samma bransch. För att kunna skapa egna idéer är det bra att veta hur andra gör, och det här var ett bra sätt att ta reda på det.

När jag gjorde mina egna teman utgick jag från det jag hade i kmom03. Jag kopierade det till grundtema kmom04 och de tre övriga temana. Jag bröt också ut header och footer till varsin modul i respektive tema. Däremot hade jag en gemensam responsiv modul för alla fyra teman.

Jag gjorde det minimalistiska först, och det gjorde jag på fri hand utan hjälpmedel som färgpaletter och så vidare. Jag gjorde det först i olika nyanser av grått, men bestämde mig för att lägga in lite brunt också med lite brungult vid hovringen som lite accent. Detta var det enda tema där jag ändrade på typografin, eftersom jag inte tyckte att min grundtypografi passade.

Till tema colorful och dark bestämde jag mig för att strikt utgå från Palettons paletter, mest för att testa vad som hände. Jag skapade en textfil med alla färgerna i Paletton och kopierade in den texten till grundmodulen för respektive tema, vilket var ett arbetssätt jag inte använt mig av tidigare. Det gjorde det betydligt enklare att ändra på färgerna. På tema colorful plockade jag basfärgen från min blå flashbild och plockade de övriga färgerna från det triadiska färgschema som föreslogs utifrån det. På dark tog jag bort flashbilden och utgick från en purpurfärg. Temat erbjöd inte tillräckligt ljusa färger för att få tillräcklig kontrast på texten, så jag fick välja en ljusare färg i samma härad. Det var svårt att få till ett snyggt dark tema. Jag experimenterade med lite djärvare kontraster men det såg inget vidare ut, så det blev ett med få färger plus en avvikande kontrastfärg på några av länkarna som accent.

Jag gjorde sedan om mitt grundtema kmom04 med hjälp av Paletton. Även till detta tema utgick jag från flashbilden. Jag vet inte om jag är så jättenöjd rent estetiskt med något av temana men jag tycker inte att det var det viktiga. Jag såg det mer som en övning i att använda färgpaletterna, inte att komma fram till den perfekta designen. Jag använde mig också av verktyget för textkonstrast, det medförde ganska många begränsningar när det gäller färgval men å andra sidan måste designen vara funktionell. Annars är den värdelös.

Mitt TIL för detta moment är att jag lärt mig lite färglära.

Här är mina teman:

[Kmom04 grundtema](http://www.student.bth.se/~inla18/dbwebb-kurser/design/me/redovisa/htdocs/?style=kmom04)

[Tema minimalistic](http://www.student.bth.se/~inla18/dbwebb-kurser/design/me/redovisa/htdocs/?style=04_minimalistic)

[Tema colorful](http://www.student.bth.se/~inla18/dbwebb-kurser/design/me/redovisa/htdocs/?style=04_colorful)

[Tema dark](http://www.student.bth.se/~inla18/dbwebb-kurser/design/me/redovisa/htdocs/?style=04_dark)

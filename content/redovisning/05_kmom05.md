---
---
Redovisning kmom05
=========================
I min rapport analyserade jag tre bild- och videotunga TV-kanalers webbplatser med mycket material. Nedladdningstiderna var på flera sekunder, men det var uthärdligt eftersom webbplatserna gick att börja använda långt innan allt var nedladdat. Två av webbplatserna (SVT och TV4) är ganska likartade till utseende och innehåll, men SVT är betydligt snabbare. Bättre bildhantering och frånvaron av reklam är två möjliga orsaker till detta. En slutsats är att det går att åstadkomma mycket med en bra bildhantering.

Jag har tidigare använt mig främst av Photoshop i kombination med de möjligheter för bildhantering som CMS-verktygen erbjuder, men har inte hållit på så mycket med bilder överhuvudtaget de senaste åren. Cimage innebär ett helt nytt sätt för mig att bearbeta bilder. Det verkar vara ett effektivt sätt att jobba med enklare redigering av bilder om man vill ha ett snabbt flöde. Det var lite klurigt att komma på hur man ska skriva in bildstorlekarna vid beskärning för att det ska bli rätt, men det var bara att testa sig fram. För mer avancerad bildbehandling krävs nog Photoshop eller Gimp även i fortsättningen.

Samma sak gäller väl för desinax/figure-modulen. När man väl fick kläm på hur den fungerar bör det vara ett effektivt sätt att jobba med standardiserade flöden av bilder. Som med allt annat så är det en viss startsträcka innan man förstår hur allt fungerar. Överlag så tog det mig betydligt längre tid att göra detta kmom än vad som är befogat. Jag trodde att det var svårare än det var och krånglade till det i onödan. Det var först mot slutet som jag förstod hur enkelt det egentligen det var. Nästa gång - om det blir någon sådan med detta - kommer det sannolikt att gå betydligt snabbare.

Eftersom bilder har så stor betydelse ingår de bland de absolut viktigaste delarna av webbplatsen. Bilder spelar ofta på känslor och uppmärksamhet och är därför ett utmärkt redskap för att locka besökare. Samtidigt får de inte stå i vägen för det övriga innehållet vilket är lätt hänt. Bilderna är sällan huvudinnehållet som besökarna letar efter, det skulle vara videoklipp/filmer i så fall men sällan stillbilder. Därför är det otroligt viktigt med ett medvetet val av bilder och en medveten utformning. Självklart måste bilderna också vara responsiva, annars blir de ett hinder och hopplösa inte minst för mobilanvändare. Där är risken ännu större att bilderna är i vägen för det övriga innehållet. Mobilerna gör det också ännu viktigare med snabbare nedladdningstider på grund av ofta långsammare uppkopplingar.

Mitt TIL för detta kmom är att det inte behöver vara så svårt med bilder.

---
---
Redovisning kmom01
=========================
Det här var första gången som jag dök in i ett ramverk av denna omfattning för ett bygge av en webbplats. Min enda tidigare erfarenhet är egentligen det vi gjorde i den förra kursen om webbteknologier (htmlphp). Det första intrycket var att det var överväldigande mycket filer och kod jag inte förstod. Räddningen var Mikaels mycket pedagogiska och instruerande videoserie. Efter att ha kollat igenom den började jag få lite koll på läget.

Jag hade sedan tidigare ett konto på GitHub och jag har tittat runt lite där, men det var första gången som jag har använt mig av Git-kommandon i terminalen för att lägga upp material. Även de övriga kursnyheterna som Markdown, Composer och Make är helt nya för mig.

Jag har under olika perioder varit webbredaktör och uppdaterar fortfarande webbplatser med hjälp av CMS-verktyg. Jag har också varit med vid bygge och omgörningar av webbplatser. Jag har då varit beställare och inte byggare. Webbplatserna jag jobbar med har varit och är journalistiska med betoning på nyhetsproduktion, och det är klart att det har påverkat min syn på webbdesign. En nyhetssida har i regel en annan design än en webbshop. Under åren har jag haft kontakt med såväl programmerare som webbdesigners, och har väl lärt mig lite om hur de(vi?) tänker. Jag har varit och är omgiven av folk som är proffs på design, men de har i regel fokus på print snarare än webb.

Stylingen av webbplatsen blev en ganska tuff uppgift, och det blev mer jobb än vad jag hade väntat. I kraven stod att det räckte med begränsat med style, men det var inte så lätt när det var många olika element och klasser. Det var ganska tålamodskrävande att hacka sig genom koden och förstå vad olika element gjorde och vilka klasser man skulle bearbeta. Jag tror inte att jag har grepp om vad alla olika wraps är till för och hur de ska ändras. Jag vet inte om jag alltid bearbetade rätt html-element och om jag gjorde det korrekt, men till slut fick jag i alla fall till en någorlunda style som fungerar hyfsat och ser rätt okej ut. Det var finns fortfarande några knasiga ställen som redovisningssidan som ser lite konstig men jag nöjer mig så här. Det blir ju fortsättning veckorna som kommer.

Mitt TIL var att jag lärde mig vad Markdown är och lite mer om CSS.

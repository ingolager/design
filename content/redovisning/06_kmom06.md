---
---
Redovisning kmom06
=========================
Jag tycker att det har varit ett mycket givande kursmoment med intressanta artiklar och videoklipp. Det känns som kursmaterialet var ganska basic men ibland är det precis vad man behöver. Begreppen designelement och deisgnprinciper har varit bra att arbeta med även om det var lite irriterande att litteraturen hade något olika definitioner på vad som är element och vad som är principer.

Det jag tycker var mest slående när det gäller utvärderingen av webbplatser var att det fanns så många inkonsekvenser och så mycket som verkade vara skapat i stunden snarare än utifrån långsiktig planering. Ändå hade jag analyserat tre stora medieföretag som jag antar har en stab av duktiga webbutvecklare inkopplade. Som jag nämnde i min rapport är webbplatserna så omfattande att jag antar att det sker utveckling parallellt på olika delar av olika team, och att det är en orsak till inkonsekvenserna. Jag tror att webbplatserna skulle vinna på att ta ett mer samordnat grepp över helheten. Och jag tror inte att detta är något jag noterat bara för att jag närstuderat deras upplägg. Jag tror faktiskt att vanliga användare blir förvirrade och har svårt att navigera och hitta det innehåll de söker.

Jag tyckte att det var roligt att jobba med temat designelement, det gav bra med utrymme att jobba med stylesheeten på ett kreativt sätt. Jag är också nöjd med det temat och tycker att det blev det jag lyckats bäst med. Sedan blev det svårare med designprinciperna, inte för att det var så svårt med principerna utan på grund av vad jag upplevde som inbyggda begränsningar i ramverket. För att få till exempelvis principerna "harmoni" eller "balans" ville jag rodda i vilka bilder jag använde och flytta om innehållet i sidebar-regionerna. Problemet var att när jag började med det sabbade jag övriga teman, vilket framför allt bekymrade mig när det gäller temat designelement som lämnas in samtidigt. Dessutom ledde inte harmoni på startsidan säkert till harmoni på omsidan. Det blev ganska hämmande och jag förstod faktiskt inte riktigt hur jag skulle lösa det. Det var i alla fall inte lätt att lösa med enbart css/less-kod, och det kändes som att det skulle krävas ett rätt omfattande ombygge för att få ordning på detta. Jag vet inte vad jag har missat men jag mäktade inte riktigt med det. Nu blev det till slut ett ganska enkelt tema, det ser väl rätt okej ut men inte riktigt som jag hade tänkt mig från början.

"Final touch" är väl den lilla detaljen som gör det. På mitt jobb har vi pratat om "den gröna pumpen". Jag tror att det var från en artikel på sidan 32 som nämnde en grön pump vilket fick ett helt tidningsnummer att lyfta. Min "gröna pump" tycker jag är min lilla gula animerade pil i temat designelement. Jag tycker att den detaljen ger mycket åt temat. Likaså min grå border i temat designprinciper, den lägger ingen märke till men utan den förlorar webbplatsen mycket av sin lyster.

Mitt TIL för detta kmom är att det antingen är fantasin eller ramverket som sätter gränserna för design på webben.
